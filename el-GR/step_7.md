## Εμφάνιση του ιστορικού άσκησης

Προς το παρόν, η εφαρμογή σου εμφανίζει μόνο τα συνολικά λεπτά άσκησης, αλλά επειδή έχεις τον κατάλογο όλων των μεμονωμένων περιόδων σύνδεσης, γιατί να μην το δείξεις και αυτό;

+ Πήγαινε στην προβολή Designer και πρόσθεσε ένα **ListView** από το **User Interface**.

+ Εάν θέλεις, μπορείς επίσης να προσθέσεις μια ετικέτα πάνω από τη λίστα που να λέει κάτι σαν `Ιστορικό άσκησης:`.

Όπως ίσως έχεις μαντέψει, ένα ListView εμφανίζει μια λίστα με πράγματα. Παρόμοια με τον τρόπο που ορίζεις στην ιδιότητα Text ενός Label κάποιο κείμενο, ορίζεις στην ιδιότητα **Elements** ενός ListView μια λίστα. Θα το κάνεις αυτό σε δύο μέρη στον κώδικά σου.

Πρώτον, πρέπει να ενημερώνεις το ListView κάθε φορά που ο χρήστης εισάγει νέο χρόνο άσκησης.

+ Στο μπλοκ `Button.Click` για το κουμπί `Εισαγωγή`, πρόσθεσε ένα `set ListView.Elements to` μπλοκ και ένα `get global minutesList` μπλοκ κάτω από το `AppendToFile`.

![](images/s8UpdateListViewEls.png)

Δεύτερον, πρέπει να ενημερώσεις το ListView όποτε φορτώνεις το αρχείο λίστας.

+ Βρες τον κώδικα `File1.GotText` και πρόσθεσε `set ListView.Elements to` και `get global minutesList` (τον ίδιο κώδικα όπως παραπάνω) ακριβώς κάτω από το `set global minutesList to` μπλοκ.

![](images/s8SetListViewEls.png)

Και η εφαρμογή σου ολοκληρώθηκε!

--- challenge ---

## Πρόκληση: Παρακολούθησε τον τύπο άσκησης

+ Τι θα έλεγες να προσθέσεις ένα ακόμη extBox που θα επιτρέπει στον χρήστη να καταγράφει επίσης το είδος της άσκησης που έκανε; Θα πρέπει να σκεφτείς τι επιπλέον κώδικα θα χρειαστείς, όπως λίστες και βρόχους, και πώς θα αποθηκεύσεις τις νέες πληροφορίες σε ένα αρχείο.

+ Μπορείς είτε να χρησιμοποιήσεις το ίδιο αρχείο (με μερικές επιπλέον `join` και `split` εντολές), ή ένα ξεχωριστό.

--- /challenge ---

Μπορείς να δεις ένα παράδειγμα αυτής της εφαρμογής στο App Inventor στο [dojo.soy/intermedapp](http://dojo.soy/intermedapp){:target="_blank"}.


***
Το έργο αυτό μεταφράστηκε από τους εθελοντές:

Διονύσιος Μπραιλας

Μάνος Ζεάκης

Χάρη στους εθελοντές, μπορούμε να δώσουμε σε ανθρώπους σε όλο τον κόσμο την ευκαιρία να μάθουν στη γλώσσα τους. Μπορείτε να μας βοηθήσετε να προσεγγίσουμε περισσότερους ανθρώπους μεταφράζοντας εθελοντικά - περισσότερες πληροφορίες στο [rpf.io/translate](https://rpf.io/translate).
